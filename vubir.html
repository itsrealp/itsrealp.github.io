<!DOCTYPE html>
<html lang="en">
<head>
	<style type="text/css">
		body{background: url(https://media.istockphoto.com/photos/light-refraction-soft-pale-background-abstract-defocus-rainbow-picture-id530584143) repeat-y, url(https://cdn.pixabay.com/photo/2016/04/15/04/02/water-1330252__340.jpg) repeat-y 100%;
			 }
	p{
		font-weight: bold;
		margin-left: 5%;
	margin-right: 5%;}
	h2 {
		text-align: right;
	margin-right: 5%;
}
    h1{
    	font-weight: bold;
    	text-align: center;}
	ul{list-style-type: square;
		
		font-weight: bold;}
		li{
		margin-left: 5% ;
	margin-right:5% ;}
	</style>
	<meta charset="UTF-8">
	<title>Мій вибір</title>

</head>
<body>
	<blockquote>
	<h1>Міжнародні відносини</h1>
Напрям навчання «Міжнародні відносини» об’єднує шість окремих спеціальностей: «Міжнародні відносини», «Міжнародне право», «Міжнародні економічні відносини», «Міжнародна інформація», «Міжнародний бізнес» і «Країнознавство». Розбираємося, чим вони відрізняються, які перспективи відкривають перед випускниками та які шанси на вступ дають абітурієнтам.
<h2 align="center">Що спільного</h2>
<font size="3.5">
	По-перше, неможливо стати фахівцем-міжнародником, не розбираючись у політичних і правничих відносинах. Допоможе в цьому вивчення політичної історії світу, історії політичних вчень, політичного розвитку та політичних систем країн світу, міжнародних відносин і світової політики, гуманітарного чиннику у світовій політиці, правничих системи сучасності тощо.

Важливий елемент освіти – економічні знання, тож вам доведеться вивчати економічну географію й економічну історію світу, знати про міжнародний бізнес і економічні відносини.

Необхідно розбиратись у сучасній діяльності Європейського Союзу та інших міжнародних організацій, знати історію та культуру країн, що входять до Європейського Співтовариства, орієнтуватись у національно-етнічних проблемах сучасної Європи, розуміти суть процесу євроінтеграції, Болонського процесу та європейської політики України.

Велика увага приділяється вивченню особливостей культур, народів і релігій світу. Досягається це завдяки таким навчальним курсам, як етнологія, історія цивілізацій світу, історія релігій світу, аналіз і порівняння регіональних систем міжнародних відносин.

Готуйтеся всерйоз вивчати мови! Серед державних вимог – вільне володіння принаймні двома іноземними мовами, тому загальна кількість годин на їхнє вивчення у навчальному процесі така ж, як і для майбутніх перекладачів.
<img src="https://www.oa.edu.ua/assets/images/n/2018/big/gdip_b%20(1).jpg">
<h2 align="center">Що відмінного</h2>
Переважно блок перелічених базових навчальних предметів  характерний для усіх «міжнародних» спеціальностей, але  існують специфічні для кожного напряму дисципліни.

Зрозуміло, що випускник спеціальності «Міжнародна економіка» повинен бути фахівцем у двох сферах: міжнародних відносин і економіки. Тож міжнародні економісти також відвідують курси економічної теорії, макро- та мікроекономіки, теорії грошей і грошового обігу, математику, економетрику, теорію ймовірності та математичну статистику, облік та аналіз зовнішньоекономічної діяльності тощо.

На «Міжнародній інформації», окрім базових курсів, вивчають інформатику та обчислювальну техніку, інформаційну безпеку, рекламу та зв’язки із громадськістю, а також математичні основи інформаційних технологій, сучасні інформаційні системи та технології, теорії інформаційного суспільства, теорія масової комунікації, теорія і практика реклами, міжнародна інформаційна безпека, інформаційні війни, інформаційний менеджмент та інші. Крім цього, студенти дізнаються про світові інформаційні агентства, телерадіокорпорації, друковані медіа, системи й інструменти електронного врядування.

Спеціальність «Міжнародне право» також поєднує основні курси з циклом правничих дисциплін. Студенти вивчають міжнародно-правові механізми захисту прав людини, право міжнародних договорів, міжнародне повітряне, космічне та морське право, право цінних паперів, валютне і торгівельне право, право промислової власності, трудове право, інституційне право Євросоюзу, митне й інвестиційне право, право інтелектуальної власності і навіть основи приватної юридичної практики.

Отже, якщо ви зацікавлені в міжнародній діяльності, залишилося з’ясувати, що саме ви б хотіли робити і на що здатні.

  <h2 align="center">Стажування та перша робота</h2> 
  Теоретично будь-який університет повинен забезпечити своїм студентам місця для стажування. Але якщо пошук організацій лягає на плечі спудея, куди варто звернутися?

Найкращий вибір – державні органи. Йдеться не лише про Міністерство закордонних справ, а й про Міністерство юстиції (адже там потрібні консультанти з питань законодавства інших країн), Міністерство фінансів (точніше, ціла низка його департаментів: міжнародних зв’язків і європейської інтеграції, інформаційно-аналітичного забезпечення, співробітництва з міжнародними фінансовими організаціями), Міністерство праці та соціальної політики (в якому діють департаменти міжнародного співробітництва та співробітництва з Європейським Союзом) і багато інших. Загалом, усі державні установи мають у своєму складі підрозділи, що контролюють міжнародні відносини в межах конкретної галузі.

Інший варіант – дипломатичні представництва різних країн в Україні або представництва України за кордоном, у яких можна обійняти посади аташе, дипломатичного агента чи кур’єра, секретаря дипломатичної агенції.

Окремий напрям – представництва міжнародних і європейських організацій.

Фахівець із міжнародних відносин буде затребуваний у недержавних організаціях і підприємствах, які здійснюють міжнародну діяльність (міжнародних відділах юридичних фірм, туристичних агенціях, міжнародних консультативних центрах тощо).

Фахівець у сфері міжнародної інформації зможе працювати в інформаційно-аналітичних службах і відділах усіх цих установ та організацій, у засобах масової інформації, національних і регіональних інформаційних агентствах, у відділах моніторингу зовнішніх ринків. Можна спробувати сили в Бюро інформації Ради Європи в Україні, Державному комітеті зв’язку та інформатизації чи Комітеті у справах преси та інформації.

Як бачите, вибір місць для стажування великий. Варто лише наважитися та зробити перший крок до реалізації вашої мрії.
<h2 align="center">Подальша освіта і дипломатична кар’єра</h2> 
Якщо ви налаштовані не просто отримати диплом, а й побудувати кар’єру у сфері дипломатичної чи консульської служби, розумно буде продовжити освіту після закінчення магістратури.

Майбутніх дипломатів в Україні готують у Дипломатичній академії при Міністерстві закордонних справ України, де за два роки можна отримати ступінь магістра зовнішньої політики. Нині в Дипакадемії існує чотири напрями підготовки: «Зовнішня політика і національна безпека України», «Дипломатична і консульська служба», «Економічна дипломатія», «Регіонознавство і країнознавство. Євроінтеграційна політика України».

До цього кроку варто почати готуватися заздалегідь, адже необхідна умова вступу – не лише наявність диплому магістра чи спеціаліста, отриманого в іншому університеті, а й стаж роботи в системі дипломатичної служби принаймні один рік (як варіант – три роки роботи в інших державних органах). Крім цього, доведеться скласти вступні іспити з предмету «Сучасні міжнародні відносини і зовнішня політика», української й іноземної мов.
<img src="https://s1.studway.com.ua/wp-content/uploads/2014/11/United_Nations_Flags_-_cropped.jpg">
<h2 align="center">Де навчають і як вступити</h2> 

Як повідомляє портал Вступ.інфо, спеціальності напряму «Міжнародні відносини» є у 25 університетах України, зокрема, в Інституті міжнародних відносин Київського національного університету імені Тараса Шевченка, Львівському національному університеті імені Івана Франка та Національному університеті «Львівська політехніка». Та не в кожному ВНЗ представлені всі спеціальності цього напряму. Лідирує спеціальність «Міжнародні відносини» – вона представлена у 25 університетах, найменш поширена – «Міжнародне право» (у 15 вишах).

Для вступу на будь-яку зі спеціальностей напряму доведеться пред’явити сертифікати зовнішнього незалежного оцінювання з української мови та літератури, іноземної мови, математики чи всесвітньої історії або скласти вступні іспити з цих дисциплін.

Варто розуміти, що вступний конкурс на спеціальності, пов’язані з міжнародними відносинами, один із найвищих, а середній прохідний бал ЗНО у провідних університетах перевищує 180. При цьому кількість бюджетних місць не дуже велика (наприклад, 25 місць на спеціальності«Міжнародні відносини» в Інституті міжнародних відносин Київського національного університету імені Тараса Шевченка), а регіональні та недержавні університети часто взагалі не пропонують бюджетних місць. Ціна навчання за контрактом майже найвища в Україні і конкурує хіба з вартістю навчання на правничих спеціальностях. Чи таке позиціонування об’єктивне, чи воно зумовлене «модою» – чіткої відповіді на це запитання не дають і самі випускники престижних спеціальностей.

Але напрям «Міжнародні відносини» – це точно не та спеціальність, яку варто обирати, щоб просто отримати диплом про здобуття вищої освіти: вступ, повноцінне навчання, стажування та міжнародна кар’єра потребують неабияких зусиль. Отже, справа того варта, лише якщо ви чітко розумієте, що та навіщо робите і куди плануєте рухатися далі.
	<a href="#top">Нагору</a>
	</blockquote>
</font>

	
	
</body>
</html>
